WIADOMOŚCI KRAIOWE.
Z WARSZAWY.
NAYIAŚNIEYSZY CESARZ i KRÓL JMĆ raczył nayłaskawiey upoważnić osoby poniżey wyrażone, do noszenia ozdób orderowych, udzielonych im przez N. Króla Jmci Pruskiego, z powodu świeżo zawartey Konwencyi z Prussami względem nabycia dóbr i funduszów przez Bank i Instytuta Pruskie w Królestwie Polskiém posiadanych.
JO. Xięcia Druckiego Lubeckiego, Ministra Prezyduiącego w Kommissyi Rządowey Przychodów i Skarbu, orderu Orła Czerwonego klassy Iszey z brylantami.
JW. Hr: Jelskiego, Radcę Stanu, Prezesa Banku Królestwa Polskiego, orderu Orła Czerwonego klassy IIgiey z gwiazdą.
Referendarzy Stanu Nadzwyczaynych: Siennickiego, Bobrowskiego, Głuszyńskiego i Minasowicza, tegoż orderu klassy IIIciey.
Urzędników w Kommissyi Rządowey Przychodów i Skarbu: Alexan: Thisa, Tytusa Potockiego, Kamerjunkrów Dworu Królewsko-Polskiego, tudzież Adama Bagniewskiego, Adjunkta Banku Polskiego, tegoż orderu klassy IVtey.
Oprócz powyżey wyrażonych ozdób, N. Król Jmć Pruski udarować raczył tabakierą ozdobioną portretem Swym, JW. Hr: Jelskiego, Radcę Stanu, Prezesa Banku Polskiego, - tabakierą z brylantami JP. Bouquet, Urzędnika w Kommissyi Rządowey Przychodów i Skarbu, - pierścieniem brylantowym JP. Zajączkowskiego, Rachmistrza Banku Polskiego.

Dziekan Wydziału Teologicznego Królewskiego Alexandrowskiego Uniwersytetu
W wykonaniu §. 179 Ustaw wewnętrznego Urządzenia tegoż Uniwersytetu, podaie do wiadomości: iż JJXX. Jan Paweł Dąbrowski, Marcin Kreczunowicz, Jerzy Radziński, Antoni Ulanowski i Tytus Zegart, w skutku złożonego całokursowego publicznego examinu w d. 2 i 4 b. m. otrzymali Akademicki stopień Magistra Teologii. 
W Warszawie d. 7 Października 1830 r. 
X. Szymański.
Brodziński S. U.

― Hrabia Orłow Jenerał–Adjutant J. C. K. Mości, z Wiednia przeieżdzał przez Warszawie.
― Dnia 8 b. m. JPanna Żuczkowska iako Gość 4ty raz wystąpiła na Teatrze Lwowskim przedstawiaiąc rolę Dziewicy Orleańskiey.
― Panna Sontag dnia 3 b. m. dała ostatni Koncert w Petersburgu; mówią, że dochód z iey Koncertów danych w Warszawie, Moskwie i Petersburgu przyniósł 16,000 dukatów oprócz rozmaitych kosztownych podarunków.

Rossya.
Z Petersburga 20 września V. S.
Przez Naywyższy dyplomat pod dniem 8 b. m., nayłaskawiey mianowany Kawalerem orderu S. Anny 1szey klassy, Jenerał-Major Szirman 1szy, dowódca połączoney brygady 4tey dywizyi pieszey.
Przez Naywyższy Ukaz do Kantoru Dworu, Marszałek Powiatu Zwienigrodzkiego, b. Rotmistrz Gwardyi Ołsufiew, nayłaskawiey mianowany Szambelanem Dworu J. C. Mości.
N. CESARZ Jmć przez Naywyższy ukaz pod dniem 13 Września, na przełożenie Ministra spraw wewnętrznych, uznawszy potrzebném powiększyć liczbę zasiadaiących w Radzie lekarskiey dwoma honorowemi członkami, rozkazał zasiadać w teyże Radzie Członkowi Akademii, Rzeczywistemu Radcy Stanu Buszowi, i Lekarzowi Radcy Stanu Wolskiemu.

Z Odessy 17 Września V. S. 
Dziennik tuteyszy umieścił następuiące uwiadomienie rządowe:
„N. CESARZ Jmć zważywszy, że stan istotny Grecyi dozwala Grekom przebywaiącym w Rossyi powrócić bez przeszkody do swoiey oyczyzny, raczył rozkazać, aby z końcem roku bieżącego 1830 przestano płacić summy przeznaczone w roku 1821 dla przybywaiących wychodców Greckich. Władze oznaymuiąc wolę N. CESARZA Jmci wzywaią Greckich wychodców znayduiących się w Nowey-Rossyi i Bessarabii, aby się udawali do biór Kommissyi wsparcia w Kiszenewie i Odessie, gdzie otrzymaią ostatnie wsparcie naznaczone dla nich na podróż.”

Wiadomości zagraniczne.
Anglia.
Z Londynu 2 Października. 
Xiążę Carolath miał wczoray naradę z Xięciem Wellingtonem w wydziale skarbowym, gdzie także był Poseł Niderlandzki, który również naradzał się z Hr: Aberdeen w wydziale spraw zagranicznych. Poseł Hiszpański odwiedził wczoray Hr: Aberdeen, w wydziale spraw zagranicznych.
Pan Huskisson konaiąc wynurzył ieszcze nadzieię, iż naród odda sprawiedliwość publicznemu iego charakterowi, i nie zawiódł się na tém. Naypiękniejszym iego pomnikiem iest okazanie uczuć podczas pogrzebu ze strony miasta Liverpool, które bez zaprzeczenia zostaie w pierwszym rzędzie między miastami handlowemi Wielkiey Brytanii. Cała ludność postępowała za iego ciałem, iako oyca i przyiaciela, i może nieco z przesadą rachowano, iż blisko 60,000 ludzi było obecnych na tym pogrzebie. Żaden nieład i nieszczęśliwy przypadek nie przerwał tego tkliwego hołdu czci ostatniey, który oddano zasadom i szlachetnym usiłowaniom nieboszczyka. Smutek po zgonie Huskissona był w Liverpool czyścieyszy niż w Londynie. W stolicy polityka mieszała się z uczuciami żalu. Tam ubolewano nad śmiercią iego z względu na utratę reprezentanta Parlamentu, tu zaś miano oraz na uwadze, iż był bliskiem weyścia do gabinetu, ile przez to utracił Xiążę Wellington, i czyli teraz stronnicy zmarłego, po zgonie swego naczelnika, mieć będą udział w administracyi.

Dania.
Z Kopenhagi 2 Października.
Dziś rano przybył do Helsingör Cesarsko–Rossyyski Admirał Hr: Heyden na fregacie.
Dnia 1 b. m. syn nieboszczyka Marszałka Neya miał zaszczyt podać Monarsze naszemu list Króla Francuzów, i bydź wezwanym do stołu Królewskiego.

Francya.
Z Paryża 2 Października.
Dziennik Rozpraw pisze: ― „Wiadomość umieszczona w Dzienniku Czasy, iakoby Xiążę Bourbon-Condé nie sam przez siebie, lecz przez innych ludzi został pozbawiony życia, okazała się bezzasadną przez zeznania lekarzy i naocznych świadków; fałszem iest oraz, że były drzwi skryte.”
Onegday część artylleryi gwardyi narodowey wyszła do Vincennes dla sprawozdania tam 6 dział. Xiążę Orleanu znaydował się między kanonierami, których do tego użyto. Za przybyciem do wsi, kilku młodzieńców chciało zieść śniadanie, i Xiążę Orleanu do nich należał. Po mierném śniadaniu zaprzężono znowu konie do dział, i w dobrym porządku wrócono do Paryża przez bulewary do koszar, gdzie artyllerya ćwiczenia swoje odbywa. Gdy Xiążę wracał piechotą, został poznany, i tłum ludu, wydaiącego radosne okrzyki, tak go otoczył, iż Xiążę musiał się udać do pewnego domu, zkąd w godzinę wsiadł do poiazdu, który po niego przybył.
List z Algieru pod d. 15 Września wyraża: ― „Od chwili, iak Hr: Bourmont oddalił się z Algieru, nie słychać tu nie o Kabailach. Ufność ustaliła się na powrót w woysku. Jenerał Clausel zaymuie się utworzeniem 15 do 18stotysiącznego korpusu Arabów i Maurów, którzy taki żołd, iak woysko Francuzkie, pobierać będą. Ubior ich składa się z czerwonego zawoiu, iasno-niebieskiego płaszcza, czerwonych spodni szerokich, z czerwonych lub żółtych bócików i z zielonego pasa. Korpus ten będzie odbywał służbę przed przedniemi czatami naszemi, i zasłaniać Beduinów, prowadzących żywność do Algieru.”
Jenerał Boyer, ten sam, który był Szefem sztabu przy Jenerale Rochambeau w wyprawie do St. Domingo, otrzymał dowództwo 3ciey dywizyi woyska w Afryce. Jenerał ten trudnił się od lat 6 urządzeniem woyska Mehemeda Ali, Baszy Egipskiego.
Dziennik Goniec Francuzki umieszcza wiadomości z Lizbony pod d. 15 i z Madrytu pod d. 21 Września, które iednak nic ważnego nie obeymują. Zawieraią tylko, iż wzburzenie umysłów panuie w obu kraiach, i że Hiszpania czyni przysposobienia woienne, uzupełniaiąc swoie zbroiownie, wojsko i t. d.